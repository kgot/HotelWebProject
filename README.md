#Σύστημα Διαχείρισης Ξενοδοχείου

##Γενική Περιγραφή

Μία ξενοδοχειακή μονάδα σκοπεύει να αναπτύξει ένα πληροφοριακό σύστημα για την πλήρη παρακολούθηση των λειτουργιών και των διαδικασιών της, που ως στόχο θα έχει την αύξηση των εσόδων και την ελάττωση των δαπανών.
Στο σύστημα θα πρέπει να υπάρχει κατ’ ελάχιστον καταγραφή των εγκαταστάσεων, του προσωπικού, των πελατών, των κρατήσεων δωματίων και των πληρωμών. Οι ενδιαφερόμενοι πελάτες θα έχουν τη δυνατότητα πραγματοποίησης κρατήσεων με διάφορους τρόπους (online, τηλεφωνικά κτλ.) και με διάφορους τρόπους πληρωμής (πιστωτική κάρτα, κατάθεση σε τραπεζικό λογαριασμό, μετρητά κτλ.). Οι κρατήσεις θα αφορούν είτε συγκεκριμένα δωμάτια είτε τύπους δωματίων και ο υπολογισμός του ποσού χρέωσης θα πρέπει να λαμβάνει υπόψη τους ακόλουθους παράγοντες:

-Όσο νωρίτερα γίνεται η κράτηση τόσο χαμηλότερη θα είναι και η τιμή
-Η τιμή θα είναι χαμηλότερη για κρατήσεις στις οποίες δε θα επιστρέφονται χρήματα λόγω ακύρωσης
-Η τιμή θα διαφέρει ανάλογα με την περίοδο την οποία αφορά η κράτηση, οι τιμές θα είναι υψηλότερες σε τουριστικές περιόδους όπως π.χ. καλοκαίρι (περισσότερες από μία περίοδοι), Χριστούγεννα, Πρωτοχρονιά, Πάσχα κτλ.
-Η τιμή θα μεταβάλλεται ανάλογα με τον τύπο του δωματίου και τις επιπλέον παροχές που θα περιλαμβάνονται μαζί με την κράτηση π.χ. χρήση πισίνας, ημιδιατροφή, all inclusive, χρήση αθλητικών εγκαταστάσεων κτλ.
-Η τιμή θα είναι υψηλότερη όσο λιγότερα θα είναι και τα διαθέσιμα δωμάτια, όσο δηλ. αυξάνεται η ζήτηση και μειώνεται η προσφορά

Θα πρέπει να υποστηρίζεται η προσθήκη παροχών και σε μεταγενέστερο χρόνο από τη στιγμή της κράτησης, η παρακολούθηση της καθημερινής χρήσης του minibar του δωματίου κτλ.
Στο σύστημα θα καταγράφονται και στοιχεία τα οποία θα αφορούν το υπάρχον προσωπικό, τη θέση εργασίας του και τις βάρδιές τους.

##Ζητούμενα

###α) Ανάλυση – Σχεδίαση
Να γίνει ανάλυση των απαιτήσεων και σχεδίαση του συστήματος διακρίνοντας τις οντότητες, τις διασυνδέσεις και τις βασικές λειτουργίες τους. Να δημιουργηθεί σχετικό διάγραμμα κλάσεων.

###β) Υλοποίηση
Να γίνει υλοποίηση σε Java της διαδικασίας κράτησης δωματίου από πελάτες καταγράφοντας τα βασικότερα στοιχεία των οντοτήτων που θα συμμετέχουν σε αυτή. Στη διαδικασία θα πρέπει απαραίτητα να υλοποιείται και ο υπολογισμός της αξίας χρέωσης της κράτησης με τους εξής κανόνες.

-Κάθε δωμάτιο ή τύπος δωματίου θα έχει μία σταθερή αξία χρέωσης
-Σε περιόδους υψηλής ζήτησης η αξία θα προσαυξάνεται κατά ένα συγκεκριμένο ποσοστό ανάλογα με την περίοδο
-Θα υπάρχει έκπτωση 25% για κρατήσεις χωρίς επιστροφή των χρημάτων σε περίπτωση ακύρωσης
-Θα υπάρχει δυνατότητα καθορισμού έκπτωσης σε σταθερούς πελάτες
-Οι χρεώσεις των επιπλέον παροχών θα διαφέρουν ανάλογα με το είδος τους και θα προστίθενται στην αξία χρέωσης του δωματίου

Για την οργάνωση και τη δομή του κώδικα να χρησιμοποιηθεί κατά προτίμηση Java Spring και JSP  για τη σελίδα. 